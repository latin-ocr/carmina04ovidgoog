sarrs sunroumn ms. 1. rs-rss. 145

pars laniat crines, pars sine mente sedet:
altera maesta silet, frustra vocat altera matrem:
haec queritur, stupet haec: haec manet, illa sugit.
ducuntur raptae, genialis praeda, puellae,
et potuit multas ipse decere timor.
siqua repugnabat nimium comitemque negabat,
sublatam cupido vir tulit ipse sinu
atque ita ‘quid teneros lacrimis corrumpis ocellos?
quod matri pater est, hoc tibi' dixit ‘ero’
Romule, militibus scisti dare commoda solusl
haec mihi si dederis commoda, miles ero.
scilicet ex illo sollemnia more theatra
nunc quoque formosis insidiosa manent.
nec te nobilium fugiat certamen equorum.
multa capax populi commoda circus habet.
nil opus est digitis, per quos arcana loquaris,
nec tibi per nutus accipienda nota est:
proximus a domina, nullo prohibente, sedeto,
iunge tuum lateri qua potes usque latus.
sthene, quod cogit, si nolit, linea iungi,
quod tibi tangenda est lege puella loci.
hic tibi quaeratur socii sermonis origo,
et moveant primos publica verba sonos.
cuius equi veniant, facito, studiose, requiras3
nec mora: quisquis erit, cui favet illa, fave.
at cum pompa frequens certantibus ibit ephebis,
tu Veneri dominae plaude favente manu.
utque fit, in gremium pulvis si forte puellae
deciderit, digitis excutiendus erit.
et si uullus erit pulvis, tamen excute nullum:
quaelibet officio causa sit apta tuo.
pallia si terra nimium demissa iacebunt,
collige et inmunda sedulus effer humo.
protinus, officii pretium, patiente puella
contingent oculis crura videnda tuis.
respice praeterea, post vos quicumque sedebit,
ne premat opposito mollia terga genu.
parva levis capiunt animos. fuit utile multis,
pulvinum facili composuisse manu.
profuit et tenui ventos movisse tabella
et cava sub tenerum scamna dedisse pedem.
hos aditus circusque novo praebebit amori,
sparsaque sollicito tristis harena foro·

illa saepe puer Veneris pugnavit harena, 10
θυίᾱι· ool. 1.

 

