mortun nm. 1. vm, 61-1xâ€š aa 91

haec si praestiteris usu mihi cognita longo, . 105

nec tulerint voces ventus et aura meas,
saepe mihi dices vivae bene, saepe rogabis,
ut mea defunctae molliter ossa cubent'
vox eratin cursu, cum me mea prodidit umbra.
at nostrae vix se continuere manus, 110
quin albam raramque comam lacrimosaque vino
lumina rugosas distraherentque genas.
di tibi dent nullosque lares inopemque senectam
et longas hiemes perpetuamque sitiml

IX.

Militat omnis amans, et habet sua castra Cupido=
Attice, crede mihi, militat omnis amans.

quae bello est habilis, Veneri quoque convenit aetas.
turpe senex miles, turpe senilis amor.

quos petiere duces annos in milite forti,
hos petit in socio bella puella viro.

pervigilant ambo. terra requiescit uterque:
ille fores dominae servat, atille ducis.

militis officium longa est via. mitte puellam,
strenuus exempto fine sequetur amans:

ibit in adversos montes duplicataque nimbo
flumina, congestas exteret ille nives,

nec freta pressurus tumidos causabitur euros
aptaque verrendis sidera quaeret aquis.

quis nisi vel miles vel amans et frigora noctis
et denso mixtas perferet imbre nives?

mittitur infestos alter speculator in hostes:
in rivale oculos alter, ut hoste, tenet.

ille gravm urbes, hic durae limen amicae
obsidet. hio portas frangit, atille fores.

saepe soporatos invadere profuit hostes,
caedere et armata vulgus inerme manu

(sic fora Threicii ceciderunt agmina Rhesi,
et dominum capti deseruistis equi):

saepe maritorum somnis utuntur amantes,
et sua sopitis hostibus arma movent.

custodum transire manus vigilumque catervas
militis et miseri semper amantis opus.

Mars dubius: uec certa Venus. victique resurgunt,
quosque neges umquam posse iacere, cadunt.

ergo desidiam quicumque vocabat amorem,
desinat. ingenii est experientis amor.

 

