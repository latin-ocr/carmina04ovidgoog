Auonnu mn. 11. rx, rs-xr, at. 109

induat adversis contraria pectora telis

miles et aeternum sangume nomen emat.
quaerat avarus opes, et quae lassarit arando
aequora, periuro naufragus ore bibat.
at mihi contingat Veneris languescere motu,
cum moriar, medium solvar et inter opus3
atque aliquis nostro lacrimans in funere dicat
‘couveniens vitae mors fuit ista tuae.’

XI.

Prima malas docuit, mirantibus aequoris undis,
Peliaco pinus vertice caesarias,
quae concurrentis inter temeraria cautes
conspicuam fulvo vellere vexit. ovem.
trutinam, ne quis remo freta longa moveret,
Argo funestas pressa bibisset aquas!
ecoe, fugit notumque torum sociosque penates,
fallaciaque vias ire Corinna parat.
quid tibi (me miserum 1) zephyros eurosque timebo μ
et gelidum borean egelidumque notum?
non illic urbes, non tu mirabere silvas:
una est iniusti caerula forma maris.
nec medius tenuis conchas pictosque lapillos
pontus habeti bibuli litoris illa mora est.
litora marmoreis pedibus signate, puellae:
hactenus est tutum, cetera caeca via est.
et vobis alii ventorum proelia narrent,
quas Scylla infestet quasve Charybdis aquas,
et quibus emineant violenta Ceraunia saxis,
quo lateant Syrtes magna minorque sinu.
haec alii referant3 at vos quod quisque loquetur
credite: credenti nulla procella nocet.
sero respicitur tellus, ubi fune soluto
currit in inmensum panda carina salum.
navita sollicitus quin ventos horret iniquos,
et prope tam letum quam prope cernit aquaml
quod si concussas Triton exasperet undas,
quam tibi sit toto nullus in ore colori
tum generosa voces fecundae sidera Ledae
et ‘felix,' dicas ‘quem sua terra tenetl'
tutius est fovisse torum, legisse libellos,
Threiciam digitis increpuisse lyram.
at si vana ferunt volucres mea dicta procellae,
aequa tamen puppi sit Galatea tuae.

 

