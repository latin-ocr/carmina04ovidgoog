REMEDIORUM AMORIS 80—167. 199

respuit atque odio verba monentis habat.

adgrediar melius tum, oum sua vulnera tangi 125
iam sinet et veris vocibus aptus erit.

quis matrem, nisi mentis inops, in funere nati
flere vetet? non hoc illa monenda loco est.

cum dederit lacrimas animumque impleverit aegrum,
ille dolor verbis emoderandus erit.

temporis ars medicina fere est. data tempore prosunt
et data non apto tempore vina nocent.

quin etiam accendas vitra inritesque vetando,
temporibus sinon adgrediare suis. ·-

ergo ubi visus eris nostrae medicabilis arti,
fac monitis fugias otia prima meis.

haec, ut ames, faciunt: haec, ut fecere, tuentur:
haec sunt iucundi causa cibusque mali.

otia si tollas, periere Cupidinis arcus,
contemptaeque iacent et sine luce faces.

quam platanus vino gaudet, quam populus unda,
et quam limosa canna palustris humo,

tam Venus otia amat. qui finem quaeris amoris, -—
cedit amor rebus — res age: tutus eris.

languor et inmodici sub nullo vindice somni
alesque et multo tempora quassa mero

eripiunt omnes animo sine vulnere nervos.
adfluit incautis insidiosus Amor.

desidiam puer ille sequi solet, odit agentes.
da vacuae menti, quo teneatur, opus.

sunt fora, sunt leges, sunt, quos tuearis, amici:
vade per urbanae splendida castra togae.

vel tn sanguinei iuvenalia munera Martis
suscipe: deliciae iam tibi terga dabunt.

ecce-fugax Parthus, m ' nova causa triumphi,
iam videtin campis &bacris arma suis.

vince Cupidineas pariter Parthasque sagittas
et refer ad patrios bina tropaea deosl

ut semel Aetola Venus est a cuspide laesa,
mandat amatori bella gerenda suo.

quaeritis, Aegisthus quare sit factus adulteri
in promptu causa ests desidiosus erat.

pugnabant alii tardis apud Ilion armis3
transtulerat vires Graecia tota suas.

sive operam bellis vellet dare, nulla gerebat:
sive foro, vacuum litibus Argos erat.
quod potuit, ne nil illic ageretur: amam„

 

