MEDICAMINA FORMAE 1—35. 139

MEDICAMINA FORMAE.

Discite, quae faciem commendet cura, puellae, ’
et quo sit vobis forma tuenda modo.

cultus humum sterilem Cerialia pendere iussit
munera: mordaces interiere rubi.

cultus etin pomis sucos emendat acerbos,
cultaque adoptivas accipit arbor opes.

culta placent. auro sublimia tecta linuntur,
nigra sub imposito marmore terra latet:

vellera saepe eadem Tyrio medicantur aeno:
sectile deliciis India praebet ebur.

forsitan antiquae Tatio sub rege Sabinae
maluerant, quam se, rura paterna coli:

cum matrona, premens altum rubicunda sedile,
assiduum duro pollice nebat opus,

ipsaque claudebat, quos filia paverat, agnos,
ipsa dabat virgas caesaque ligna foco.

at nostrae matres teneras peperere puellas.
vultis inaurata corpora veste tegi,

vultis odoratos positu variare capillos,
conspicuas gemmis vultis habere manus:

induitis collo lapides oriente petitos,
et quantos onus est aure tulisse duos.

nec tamen indignum: sit vobis cura placendi,
oum comptos habeant saecula nostra viros.

feminea vestri poliuntur lege mariti,
et vix ad cultus nupta, quod addat, habet.

pro se quaeque parent quos et venentur amores,
refert. munditia crimina nulla merent.

rure latent linguntque eomas. licet arduus illas
celet Athos, cultas altus habebit Athos.

est etiam placuisse sibi cuicumque voluptas.
virginibus cordi grataque forma sua est.

laudatas homini volucris Iunonia pennas
explicat et forma multa superbit avis.

eie potius nos uret amor, quam fortibus herbis,

 

