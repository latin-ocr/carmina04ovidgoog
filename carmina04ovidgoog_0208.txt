ARTIS AMATORIAE LIB. III. 312-399.

quam subeat partem callida quamque vocet.

cautaque non stulte latronum praelia ludat,
unus cum gemino calculus hoste perit,

bellatorque aua prensus sine compare bellat,
aemulus et coeptum saepe recurrit iter.

reticuloque pilae leves fundantur aperto,
nec, nisi quam tolles, ulla movenda pila est.

est genus, in totidem tenui ratione redactum
spicula, quot menses lubricus annus habet:

parva tabella capit ternos utrimque lapillos,
in qua vicisse est continuasse suos.

mille facesse iocos! turpe est nescire puellam
ludere. ludendo saepe paratur amor. -

sed minimus labor est sapienter iactibus uti:
maius opus mores composuisse suos.

tum sumus incauti studioque aperimur in ipso,
nudaque per lusus pectora nostra patent:

ira subit, deforme malum, lucrique cupido,
iurgiaque et rixae sollicitusque dolor: ’

crimina dicuntur, resonat clamoribus aether,
et lacrimis vidi saepe madere genas.

nulla fides tabulae. quae non per vota petuntur!
invocat iratos et sibi quisque deos.

luppiter a vobis tam turpia crimina pellat,
in quibus est ulli eura placere vir0. —

hos ignava iocos tribuit natura puellis.
materia ludunt uberiore viri

sunt illis ,celeresque pilae iaculumque trochique
armaque et in gyros ire coactus equus.

nec vos Campus habet nec vos gelidissima Virgo, 385
nec Tuscus placida devehit amnis aqua.

at licet et prodest Pompeias ire per umbras,
Virginis aetheriis qua caput ardet equis.

visite laurigero sacrata Palatia Phoebo:
ille Paraetonicas mersit in alta rates.

quaeque soror coniunxque ducis monimenta pararunt
navalique gener cinctus honore caput.

visite turicremas vaccae Memphitidos aras,
visite conspicuis terna theatra locis.

spectentur tepido maculosae sanguine harenae, 395 ”
metaque ferventi circueunda rota.

quod latet, ignotum est ignoti nulla cupido:
fructus abest, facies cum bona teste caret.

tu licet et Thamyram superes et Amoebea eantur

...m-m..,..-.-„..-....11‘=

 

