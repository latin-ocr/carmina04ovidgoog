40 P. OVIDI NASONIS

ut caderet cultu cultor ab ipse suo!
quantum perfidiae tecum, scelerate, perisset,
20 dempta forent capiti quam mala multa meol
est aliqua ingrato meritum exprobrare voluptas:
hac fruar, haec de te gaudia sola feram.
iussus inexpertam Colchos advertere puppim
intrasti patriae regna beata meae.
25 hoc illic Medea fui, nova nupta quod hic est:
quam pater est illi ‚ tam mihi dives erat.
hic Ephyren bimarem, Scythia tenus ille nivosa
omne tenet, Ponti qua plaga laeva iacet.
accipit hospitio iuvenes Aeeta Pelasgos,
30 et premitis pictos corpora Graia toros.
tunc ego te vidi; tunc coepi scire, quis esses.
illa fuit mentis prima ruina meae.
et vidi et perii. nec notis ignibus arsi,
ardet ut ad magnos pinea taeda deos.
85 et formosus eras, et me mea fata trahebant:
abstulerant oculi lumina nostra tui.
perfide, sensisti. quis enim bene celat amorem?
eminet indicio prodita flamma suo.
dicitur interea tihi lex, ut dura ferorum
4ο insolito premeres vomere colla boum.
Martis erant tauri plus quam per cornua saevi,
quorum terribilis spiritus ignis erat:
aere pedes solidi, praetentaque naribus aera,
nigra per adflatus haec quoque facta suos.
45 semina praeterea populos genitura iuberis
spargere devota lata per arva manu,
qui peterent natis secum tua corpora telis:
illa est agricolae messis iniqua suo.
lumina custodis succumbere nescia somno
50 ultimus est aliqua decipere arte labor. —
dixerat Aeetes. maesti consurgitis omnes,
mensaque purpureos deserit alta toros.
quam tihi tunc longe regnum dotale Creusae
et socer et magni nata Creontis erat?
astrictis abis. oculis abeuntem prosequor udis,
et dixit tenui murmure lingna ‘valel’
ut positum tetigi thalamo male saucia lectum,
acta est per lacrimas nox mihi, quanta fnit.
· ante oculos taurique meos segetesque nefandae,
oo , ante meos oculos pervigil anguis erat.
{a him umor, hinc timor est. ipsum timor auget amorem.

 

