REMEDIORUM AMORIS 1-79. 197

dicat et exclusus flebile cantet amans.

his lacrimis contentus eris sine crimine mortis:
non tua fax avidos digua subire rogos?

haec ego. movit Amor gemmatas aureus alas
et mihi ‘propositum perfice' dixit ‘opus’

ad mea, decepti iuvenes, praecepta venite,
quos suus ex omni parte fefellit amor.

discite sanari, per quem didicistis amare:
uua manus vobis vulnus opemque feret. ·

terra salutares herbas eademque nocentes
nutrit, et urticae proxima saepe rosa est.

vulnus in Herculeo quse quondam fecerat hoste,
vulneris auxilium Pelias hasta tulit.

sed quaecumque viris, vobis quoque dicta, puellae,
credite. . diversis partibus arma damus.

e quibus ad vestros siquid non pertinet usus,
attamen exemplo multa docere potest.

utile propositum est saevas extinguere flammas,
neo servum vitii pectus habere sui.

vixisset Phyllis, si me foret usa magistre,
et per quod novies, saepius isset iter.

nec moriens Dido summa vidisset ab arce
Dardanias vento vela dedisse rates.

nec dolor armasset contra sua viscera matrem,
quae socii damno sanguinis ulta virum est.

arte mea Tereus, quamvis Philomela placeret,
per facinus fieri non meruisset avis.

da mihi Pasiphaen: iam tauri ponetamorem.
da Phaedram: Phaedrae turpis abibit amor.

redde Parin nobis: Helenen Menelaus habebit,
nee manibus Danais Pergama victa cadent.

impia si nostros legisset Scylla libellos,

essisset capiti purpura, Nise, tuo.

me duce damnosas, homines, conpescite curas,
rectaque compositis me duce navis eat.

Naso legendus erat turn, cum didicistis amare:
idem nunc vobis Naso legendus erit.

publicus assertor dominis suppressa levabo
pectora: vindictae quisque favete suae. ,

te precor incipiensz adsit tua laurea nobis,
carminis et medicae, Phoebe, repertor opis.

tu pariter vati, pariter succurre medenti:
utraque tutelae subdita cura tuaest.

dum licet et modici tangunt praecordia motus,

 

