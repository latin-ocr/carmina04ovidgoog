POETAE OVIDIANI SAPPHO PHAONI 1-33. 215

ΡΟΕΤΑΕ OVIDIANI
sarano rnnour.

Ecquid, ut aspecta est studiosae littera dextrae,
protinus est oculis cognita nostra tuis?

an, nisi legisses auctoris nomina Sapphus,
hoc breve nescires unde movetur opust·

forsitan et, quare mea sint alterna, requiras, o
carmina, cum lyricis sim magis apta modis.

flendus amor meus est. elegei'a flebile carmen:
non facit ad lacrimas barbitos ulla meas.

uror, ut indomitis ignem exercentibus euris
fertilis accensis messibus ardet ager.

arva Phaon celebrat diversa Typhoidos Aetnae:
me calor Aetnaeo non minor igne tenet.

nec mihi, dispositis quae iungam carmina nervis,
proveniunt: vacuae carmina mentis opus.

nec me Pyrrhiades Methymniadesve puellae,
nec me Lesbiadum cetera turba iuvant.

vilis Anactorie, vilis mihi candida Cydro,
non oculis grata est Atthis, ut ante, meis,

atque aliae centum, quas non sine crimine amavi.
improbe, multarum quod fuit, unus habes!

estin te facies ‚ sunt apti lusibus anni:
o facies oculis insidiosa meis!

sume fidem et pharetram: fies manifestus Apollo ; ¹
accedant capiti cornua: Bacchus eris.

et Phoebus Daphnen, et Gnosida Bacchus amavit,
nec norat lyricos illa vel illa modos.

at mihi Pegasides blandissima carmina dictant:
iam canitur toto nomen in orbe meum:

nec plus Alcaeus, consors patriaeque lyraeque,
laudis habet, quamvis grandius ille sonet.

si mihi difficilis formam natura negavit,
ingenio formae damna rependo meae.

sum brevis: at nomen, quod terras impheat omnes,

 

