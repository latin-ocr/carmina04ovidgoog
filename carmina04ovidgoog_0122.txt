nuonuu Lm. 1. xv, 15-u1a. 11. n, rt. 99

cum male se Tellus ulta est, ingestaque Olympo
ardua devexum Pelion Ossa tulit.

in manibus nimbos et cum Iove fulmen habebam,
quod bene pro caelo mitteret ille suo.

clausit amicavfores. ego cum Iove fulmen omisi.
excidit ingenio Iuppiter ipse meo.

Iuppiter, ignoscas: nil me tua verba iuvabant.
clausa tuo maius ianua fulmen habet.

blanditias elegosque levis, mea tela, resumpsi: ·
mollierunt duras lenia verba fores.

carmina sanguineae deducunt cornua lunae
et revocant niveos Solis euntis equos,

carmine dissiliunt abruptis faucibus angues,
inque suos fontes versa recurrit aqua.

carminibus cessere fores, insertaque posti,¹
quamvis robur erat, carmine victa sera est.

quid mihi profuerit velox cantatus Achilles?
quid pro me Atrides alter et alter agent,

quique tot errando quot bello perdidit annos,
raptus et Haemoniis flebilis Hector equis?

at facie tenerae laudata saepe puellae
ad vatem, pretium carminis, ipsa venit:

magna datur merces. heroum clara valete
nomina: non apta est gratia vestra mihi.

ad mea formosos vultus adhibete puellae
earmina, purpureus quaemihi dictat Amor.

II.

Quem penes est dominam servandi cura, Bagoe,
dum perago tecum pauca, sed apta, vaca.

hesterna vidi spatiantem luce puellam
illa, quae Danai porticus agmen habet.

protinus, ut placuit, misi scriptoque rogavi.
rescripsit trepida ‘non licet' illa manu.

et, cur non liceat, quaerenti reddita causa est,
quod nimium dominae cura molesta tua est.

si sapis, 0 custos, odium -— mihi crede — mereri
desine: quem metuit quisque, perisse cupit.

vir quoque non sapiens. quid enim servare laboret,
unde nihil, quamvis non tueare, perit?

sed gerat ille suo morem furiosus amori,
et castum, multis quod placet, esse putet:

huic furtiva tuo libertas munere detur,
quam dederis illi, reddat ut illa tibi.

*μ

 

