ARTIS AMATORIAE LIB. 1. sao-517. 153

interit adsidua vomer aduncus humo.
quid magis est saxo durum, quid mollius unda? 4⁷5
dura tamen molli saxa cavantur aqua.
Penelopen ipsam —persta modo — tempore vinces.
capta vides sero Pergama, capta tamen.
legerit, et nolit rescribere? cogere noli:
tu modo blanditias fac legatusque tuas.
quae'voluit legisse, volet rescribere lectis: ’
per numeros venient ista gradusque suos.
forsitan et primo veniet tibi littera tristis,
quaeque roget, ne se sollicitare velis.
quod rogat illa, timet: quod non rogat, optat, nt instes.
insequere, et voti postmodo compos eris.
interea sive illa toro resupina feretur,
lecticam dominae dissimulanter adi:
neve aliquis verbis odiosas offerat auris,
quam potes ambiguis callidus abde notis.
seu pedibus vacuis illi spatiosa teretur
porticus, hic socias tu quoque iunge moras:
et modo praecedas facito, modo terga sequaris,
et modo festines, et modo lentus eas.
neo tibi de mediis aliquot transire columnas
sit pudor, aut lateri continuasse latus.
nec sinc te curvo sedeat speciosa theatro:
quod spectes, umeris adferet illa suis.
illam respicias, illam mirere licebit:
multa supercilio, multa loquare notis.¹
et plaudas, aliquam mimo saltante puellam,
et faveas illi , quisquis agatur amans.
cum surgit, surges: donec sedet illa, sedebis:
arbitrio dominae tempora pende tuae. -
sed tibi nec ferro placeat torquere capillos,
nec tua mordaci pumice crura teras.
ista iube faciant, quorum Cybeleia mater
concinitur Phrygiis exululata modis.
forma viros neclecta decet. Minoida Theseus
abstulit, a nulla tempora comptus acu:
Hippolytum Phaedra, nec erat bene cultus , amavit:
cura deae silvis aptus Adonis erat.
munditiae placeant, fuscentur corpora campo,
sit bene conveniens et sine labe toga3
’ linguaque ne rigeat, careant rubigine dentes,
nec vagus in laxa pes tibi pelle natet:
nec male deformet rigidos tonsura capillum

 

