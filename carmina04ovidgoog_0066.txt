usnemun ΧΠ. roc-raa ’43

constitit ad geminae limina prima foris) 150
‘hinc mihi, mater, abii pompam pater’ inquit ‘Iason 5
ducit et adiunctos aureus urguet equos?
protinus abscissa planxi mea pectora veste,
tuta nec a digitrs ora fuere meis.
ire animus mediae suadebat in agmina turbae
sertaque compositis demere rapta comis.
vix me continui, quin sic laniata capillos
clamarem ‘meus est’ iniceremque manus.
laese pater, gaude3 Colchi gaudete relictil
inferias, umbrae fratris, abete, meil

deseror, amissis regno patriaque domoque,
coniuge, qui nobis omnia solus erat.
serpentes igitur potui taurosque furentis,

unum non potui perdomuisse virum.

quaeque feros pepuli doctis medicatibus ignes,
non valeo flammas effugere ipsa meas.

ipsi me cantus herbaeque artesque relinquunt.
nil dea, nil Hecates sacra potentis agunt.

non mihi grata dies, noctes vigilantur amarae,
nec teneram misero pectore somnus habet.

quae me non possum, potui sopire draconem.
utilior cuivis quam mihi cura mea est.

quos ego servavi, paelex amplectitur artus,
et nostri fructus illa laboris habet.

forsitan et, stultae dnm te iactare maritae
quaeris et iniustis auribus apta loqui,

in faciem moresque meos nova crimina fingas.
rideat et vitiis laeta sit illa meis.

rideat et Tyrio iaceat sublimis in ostro:
flebit, et ardores vincet adusta meosl

dum sermm flammaeque aderunt sucusque veneni,
hostis Medeae nullus inultus erit.

quodsi forte preces praecordia ferrea tangunt,
nunc animis audi verba minora meis.

tam tibi sum supplex, quam tu mihi saepe fuisti:
nec moror ante tuos procubuisse pedes.

si tibi sum vilis, communis respice natos:
saeviet in partus dira noverca meos.

et nimium similes tibi sunt, et imagine tangor,
et quotiens video, lumina nostra madent.

per superos oro, per avitae lumina flammae,
per meritum et natos, pignora nostra, duos:

redde torum, pro quo tot res insana reliqui;

 

