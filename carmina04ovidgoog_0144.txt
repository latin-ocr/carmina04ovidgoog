morou um. mn, 13-111‚ 14. 121

daque novae mentem dominae: patiatur amaril
annuit et motu signa secunda deditl

quod dea promisit, promittas ipsa, rogamus:
pace loquar Veneris, tu dea maior eris.

. per tibi tot iuro testes pompamque deorum,
te dominam nobis tempus in omne peti.

sed pendent tibi crura. potes, si forte iuvabit,
cancellis primos inserursse pedes..

maxima iarn vacuo praetor spectacula circo
quadriiugos aequo carcere misit equos.

cui studeas, video. vincet, cuicumque favebis.
quid cupias, ipsi scire videntur equi.

me miseruml metam spatioso circuit orbe.
quid facis? admoto proxumus axe subit.

quid facis, infelix? perdis bona vota puellae:
tende, precor, valida lora sinistra manul

favimus ignavo. sed enim revocate, Quirites,
et date iactatis undique signa togis.

en, revocant. at,¹ ne turbet toga mota capillos,
in nostros abdas te licet usque sinus.

iamque patent iterum reserato carcere postes:
evolat admissis discolor agmen equis.

nunc saltem supera spatioque insurge patenti:
sint mea, sint dominae fac rata vota meael

sunt dominae rata vota meae. mea vota supersunt:
ille tenet palmam: palma petenda mea est.’

risit et argutis quiddam promisit ocellis.
hoc satis hic. alio cetera redde loco.

111.

Esse deos, i, credel fidem iurata fefellit,
et facies illi quae fuit ante, manet.
quam longos habuit nondum periura capillos,
tam longos, postquam numma laesit, habet.
candida candorem roseo suffusa rubore
ante fuit: niveo lucet in ore rubor.
pes erat exiguus: pedis est artissima forma.
longa decensque fuit: longa decensque manet. ’
argutos habuit, radiant ut sidus ocelli,
per quos mentita est perfida saepe mihi.
scilicet aeterno falsum iurare puellis
di quoque concedunt, formaque numen habet.
perque suos illam nuper iurasse recordor

perque meos oculos, et doluere meil

 

