ARTIS AMATORIAE LIB. Ι. ast-341. 149·

quamvis sit mendax, Creta negare potest.

ipsa novas frondes et prata tenerrima tauro
fertur inadsueta subsecuisse manu.

it eomes armentis, nec ituram cura moratur
coniugis, et Minos a bove victus erat.

quo tibi, Pasiphae, pretiosas sumere vestes?
ille tuus nullas sentit adulter opes.

quid tibi cum speculo, montana armenta petenti?
quid totiens positas fingis, inepta, comas?

erede tamen speculo, quod te negat esse iuvencam.
quam cuperes fronti cornua nata tuael

sive placet Minos: nullus quaeratur adulter3
sive virum mavis fallere: falle viro!

in nemus et¹ saltus thalamo regina relicto
fertur, ut Aonio concita baccha deo.

a, quotiens vaccam vultu spectavit iniquo
et dixit ‘domino cur placet ista meo?

aspice, ut ante ipsum teneris exultet in herbis:
nec dubito, quin se stulta decere putet’

dixit et ingenti iamdudum de grege duci
iussit et inmeritam sub iuga curva trahi,

aut cadere ante aras commentaque sacra coegit
et tenuit laeta paelicis exta manu.

paelicibus quotiens placavit numina caesis,
atque ait exta tenens ‘ite, placete meol'

et modo se Europen fieri, modo postulat Io,
altera quod bos est, altera vecta bove.

hanc tamen implevit vacca deceptus acerna
dux gregis, et partus proditus auctor erat

Cressa Thyesteo si se abstinuisset amore
(en quantum est, uni posse placere virol),

non medium rupisset iter curruque retorto
Auroram versis Phoebus adisset equis.

filia purpureos Niso furata capillos
pube premit rabidos inguinibusque canes.

qui Martem terra, Neptunum effugit in undis,
coniugis Atrides victima dira fua

eui non defleta est Ephyraeae flamma Creusae
et nece natorum sanguinulenta parens?

flevit Amyntorides per inania lumina Phoenix:
Hippolytum pavidi diripuistis equi.

quid sodis inmeritis, Phineu, sua lumina natis?
poena reversura estin caput ista tuum.

omnia feminea sunt ista libidine mota:

 

