⁸ sarrs auaroumu cru. 1. cor-vva. 11. 1-5. 169

ut quite videat, dicere possit ‘amas’ --

conquerar, an moneam, mixtum fas omne nefasque?
nomen amicitia est, nomen inane fides. 740

ei mihi, non tutum est, quod ames, laudare sodalil
cum tibi laudanti credidit, ipse subit.

at non Actorides lectum temeravit Achillis:
quantum ad Pirithoum, Phaedra pudica fuit.

Hermionam Pylades quo Pallada Phoebus amabat, 745
qnodque tibi geminus, Tyndari, Castor, erat.

siquis idem sperat, laturas poma myricas
speret, et e medio flumine mella petat.

nil nisi turpe iuvat, curae sua cuique voluptas:
haec quoque ab alterius grata dolore venit.

heu facinusl non est hostis metuendus amanti:
quos credis fidos, effuge3 tutus eris.

cognatum fratremque cave carumque sodalem:
praebebit veros haec tibi turba metus. --

finiturus eram. - sed sunt diversa puellis
pectora: mille animos excipe mille modis.

nec tellus eadem parit omnia. vitibus illa
convenit, haec oleis3 hic bene farra virent.

pectoribus mores tot sunt, quot in orbe figurae:
qui sapit, innumeris moribus aptus erit,

utque leves Proteus modo se tenuabit in undas,
nunc leo, nunc arbor, nunc erit hirtus aper.

hic iaculo pisces, illa capiuntur ab hamis,
hos cava contento retia fune trahunt.

nec tibi conveniet cunctos modus unus ad annos.
longius insidias cerva videbit anus.

si doctus videare rudi petulansve pudenti,
diffidet miserae protinus illa sibi.

inde fit, ut quae se timuit committere honest0,
vilis ad amplexus inferioris eat -

pars superat coepti, pars est exhausta laboris.
hic teneat nostras ancora iacta rates.

LIBER SECUNDUS.

Dicite ‘io Paean! ’ et ‘io’ bis dicite ‘Paeanl'
decidit in cdsses praeda petita meos.

laetus amans donat viridi mea carmina palma
praelata Ascraeo Maeonioque seni.

tais ab armiferis Priameius hospes Amyclis

 

