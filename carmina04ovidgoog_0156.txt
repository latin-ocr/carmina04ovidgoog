AMORUMLIB.111.IX,43-x1,a 133

et bene tormentis secubituque coli?

nec tamen est, quamvis agros amet illa feraces,
rustica, nec viduum pectus amoris habet.

Cretes erunt testes- nec fingunt emnia Cretes -
[Crete nutrito terra superba Iove.

illic, sideream mundi qui temperat arcem,
exiguus tenero lac bibit ore puer.

magna fides testi: testis laudatur alumna]

tassuram Cererem crimina nostra pute. ·

viderat Iasium Cretaea diva sub Ida
figentem certa terga ferina manu.

vidit, et ut tenerae flammam rapuere medullae,
hinc pudor, ex illa parte trahebat amor.

victus amore pudor. sulcos arere videres,
et sata cum minima parte redire sui.

cum bene iactati pulsarant arva ligones,
ruperat et duram vomer aduncus humum,

senu'naque in latos ierant aequaliter agros,
inrita decepti vota colentis erant.

‹liva potens frugum silvis cessabat in altis:
deciderant longae spicea serta comae.

sola fuit Crete fecundo fertilis anno:
omnia, qua tulerat se dea, messis erat.

ipse locus nemorum canebat frugibus Ide,
et ferus in silva farra metebat aper.

optavit Minos similes sibi legifer annos:
optavit, Cereris longus ut esset amor.

quod tibi secubitus tristes, dea flava, fuissent,
hoc cogor sacris nunc ego ferre tuis.

cur ego sim tristis, cum sit tibi nata reperta,
regnaque quam Iuno sorte minore regat?

festa dies Veneremque vocat cantusque merumque:
baec decet ad dominos munera ferre deos.

XI.

Multa diuque tuli. vitiis patientia victa est.
cede fatigato pectore, turpis amor.

scilicet adserui iarn me fugique catenas,
et quae non puduit ferre, tulisse pudet.

vicimus et domitum pedibus calcamus amorem:
venerunt capiti cornua sera mec.

perfer et obdurui dolor hic tibi proderit olim.
saepe tulit lassis sucus amarus opem.

 

