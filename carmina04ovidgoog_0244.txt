POETAEOVIDIANI NUOIS 1-63. 221

coepimus ¹in patulas luxuriare comas. 20

nunc neque continuos nascuntur poma per annos,
uvaque laesa domum laesaque bacca venit.

nunc utero vitio est quae vult formosa videri,
raraque in hoo aevo est, quae velit esse parens.

certe ego, si numquam peperissem, tutior essem:
ista Clytaemestra digna querella fuit.

si sciat hoc vitis, nascentes su primet uvas:
orbaque, si sciat hoc, Palladis arbor erit.

hoc in notitiam veniat maloque piroque:
destituent silvas utraque poma suas.

[quaeque sibi vario distinguit poma colore]
audiat hoc cerasus: stipes inanis erit.

non equidem invideo: numquid tamen ulla feritur,
quae sterilis sola conspicienda coma est?

cernite sinceros omnes ex ordine truncos,
qui modo nil, quare percutiantur, habent.

at mihi saeva nocent mutilatis vulnera ramis,
nudaque deiecto cortice ligna patent.

non odium facit hoc, sed spes inducta rapinae.
sustineant aliae poma: querentur idem.

sic reus ille fere est, de quo victoria lucro
esse potest: inopis vindice facta carent.

sic timet insidias, qui se scit ferre viator,
cur timeat: tutum carpit inanis iter.

sic ego sola petor, soli quia causa petendi est:
frondibus intactis cetera turba viret.

nam quod habent frutices alii quoque proxima nobis
fragmina, quae laeso vimine multa iacent:

non istis sua facta nocent; vicinia damno est.
excipiunt ictu saxa repulsa meo.

idque fide careat, si non, quae longius absunt,
nativum retinent inviolata decus.

ergo, si sapiant, et mentem verba sequantur,
devoveant umbras proxima quaeque meas.

quam miserum est, odium nostris accedere damnis,
meque ream nimiae proximitatis egil --

sed, puto, magna mea est operoso cura colono?
invenias, qui det nil mihi, praeter humum!

sponte mea facilis contempto nascor in agro:
parsque loci, qua sto, publica paene via est. 60

me, sata ne laedam — quoniam et sata laedere dicor —-
imus in extremo margine fundus habet.

nou mihi falx nimias Saturnia deputat amaras,

 

