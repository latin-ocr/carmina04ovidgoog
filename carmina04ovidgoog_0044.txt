HEROIDUM VI. 72-159.

praeradiat stellis signa minora suis.

dos tibi Lemnos erit, terra ingeniosa colenti.
me quoque res talis inter habere potes.

nunc etiam peperi. gratare ambobus, Iason.
dulce mihi gravidae fecerat auctor onus.

felix in numero quoque sum, prolemque gemellam,
pignora Lucina bina favente dedi.

si quaeris, cui sint similes: cognosceris illis.
fallere non norunt 3 cetera patris habent.

legatos quos paene dedi pro matre ferendos.
sed tenuit coeptas saeva noverca vias.

Medeam timui. plus est Medea noverca.
Medeae faciunt ad scelus omne manus.

spargere quae fratris potuit lacerata per agros
corpora, pignoribus parceret illa meis?

hanc tamen, o demens Colchisque ablate venenis, ,
diceris Hypsipyles praeposuisse torol

turpiter illa virum cognovit adultera virgo:
me tibi, teque mihi taeda pudica dedit.

prodidit illa patrem: rapui de clade Thoanta.
deseruit Colchos: me mea Lemnos habet.

quid refert, scelerata piam si vincet et ipso
crimine dotata est emeruitque virum?

Lemniadum facinus culpo, non miror, Iason.
qualibet iratis ipse dat arma dolor.

dic, age, si nentis, ut oportuit, actus iniquis
intrasses portus tuque comesque meos,

obviaque exissem fetu comitante gemello? -
hiscere nempe tibi terra roganda fuitl

quo vultu natos, quo me, scelerate, videres?
perfidiae pretio qua nece dignus eras?

ipse quidem per me tutus sospesque fuisses:
non quia tu dignus, sed quia mitis ego.

pelicis ipsa meos implessem sanguine vultus,
quosque veneficiis abstulit illa suis.

Medeae Medea forem. quodsi quid ab alto
iustus adest votis Iuppiter ipse meis,

quod gemit Hypsipyle, lecti quoque subnuba nostri
maereat et leges sentiat ipsa suas.

utque ego destituor coniunx materque duorum,
a totidem natis orba sit aque viro.

neo mule parta diu teneat, peiusque relinquat:
exuletâ€š et toto quaerat in orbe fugam.

quam fratri germana fuit miseroque parenti

 

