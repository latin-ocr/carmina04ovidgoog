HEBOIDUM 111. lla-154. lv. 1—49. 11

inspicit acceptas hostis ab hoste notas.

ter tecum conata loqui, ter inutilis haesit
lingua, ter in primo destitit ore sonus.

qua licet et sequitur, pudor est miscendus amori.
dicere quae puduit, scribere iussit amor. 10

quidquid Amor iussit, non est contemnere tutum:
regnat et in dominos ius habet ille deos.

ille mihi rimo dubitanti scribere dixit
‘seribeldabit victas ferreus ille manus!

adsit, et ut nostras avido fovet igne medullas,
figat sic animos in mea vota tuos.

nou ego nequitia socialia foedera rumpam:
fama (velim quaeras) crimine nostra vacat.

venit amor gravius, quo serius. urimur intus:
urimur, et caecum pectora vulnus habent.

scilicet ut teneros laedunt iuga prima iuvencos,
frenaque vix patitur de grege captus equus,

sic male vixque subit primos rude pectus amores,
sarcinisque haec animo non sedet apta meo.

ars fit, ubi a teneris crimen condiscitur annis:
quae venit exacto tempore, peius amat.

tu nova servatae carpes libamina famae,
et pariter nostrum fiet uterque nocens.

est ahquid, plenis pomaria carpere ramis
et tenui primam delegere ungue rosam.

si tamen ille prior, quo me sine crimine gessi,
candor ab rusolita labe notandus erat,

at bene successit, digno quod adurimur igni:
peius adulterio turpis adulter obest.

si mihi concedat Iuno fratremque virumque,
Hippolytum videor praepositura Iovi.

iam quoque - vix credes — ignotas mutor in artes:
est mihi per saevas impetus ire feras.

iam mihi prima dea est arcu praesignis adunco
Delia (iudicium subsequor ipsa tuum) ;

in nemus ire libet, pressisque in retia cervis
hortari celeris per iuga summa canes,

aut tremulum excusso iaculum vibrare lacerto
autin graminea ponere corpus humo.

saepe iuvat versare leves in pulvere currus,
torquentem frenis ora fugacis equi.

nuno feror, ut Bacchi furiis Eleleides actae,
quaeque sub Idaeo tympana colle movent,

aut quas semideae Dryades Faunique bicornes

 

