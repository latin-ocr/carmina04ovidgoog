nuonuu am. 11. xvr, 17-xv111, 14. 115

dat facies animos. facie violenta Corinna est.
me miserum, cur est tam bene nota sibi?

scilicet a speculi sumuntur imagine fastus:
nec nisi conpositam se prius illa videt.

non tibi si facies nimium dat in omnia regni, -·
0 facies oculos nata tenere meos! -

collatum ichrco tibi me contemnere debes:
aptari magnis inferiora licet. ·

traditur et nymphe mortalis amore Calypso
capta recusantem detinuisse virum.

creditur aequoream Phthio Nereida regi,
Egeriam iusto concubuisse Numae:

Volcano Venerem, quamvis incude relicta
turpiter obliquo claudicet ille pede.

carminis hoc ipsum genus impar: sed tamen apte
iungitur herous cum breviore modo.

tu quoque me, mea lux, in quaslibet accipe leges:
te deceat medio iura dedisse foro.

non tibi crimen ero, neo quo laetere remoto.
non erit hic nobis infitiandus amor.

sunt mihi pro magno felicia carmina censu,
et multae per me nomen habere volunt.

novi aliquam, quae se circumferat ease Corinnam.
ut fiat, quid non illa dedisse velit?

sed neque diversi ripa labuntur eadem
frigidus Eurotas populiferque Padus,

nec, nisi tu, nostris cantabitur ulla libellis:
ingenio causas tu dabis una meo.

XVIII.

Carmen ad iratum dum tu perducis Achillen
primaque iuratis induis arma viris,

nos, Macer, ignava Veneris cessamus in umbra,
et tener ausuros grandia frangit Amor.

saepe meae ‘tandem' dixi ‘discede' puellae:
in gremio sedit protinus illa meo.

saepe ‘pudet' dixi. lacrimis vix illa retentis
‘me miseram, iam te' dixit ‘amare pudetl’

implicuitque suos circum mea colla lacertos
et, quac me perdunt, oscula mille dedit.

vincor, et ingenium sumptis revocatur ab armis,
resque domi gestas et mea bella cano.

sceptra tamen sumpsi, curaque tragoedia nostra
crevit, et huic operi quamlibet aptus eram.

Q·

 

