suorum nm. 1. 1, 1-11‚ er. 81

uror, et in vacuo pectore regnat Amor.

sex mihi surgat opus numeris, in quinque residat:
ferrea cum vestris bella valete modis.

cingere litorea flaventia tempora myrto,
Musa per undenos emodulanda pedes.

H.

Esse quid hoc dicam, quod tanp mihi dura videntur
strata, neque in lecto pallia'no'stra sedent,

et vacuus somno noctem, quam longa, peregi,
lassaque versati corporis ossa dolent?

nam, puto, sentirem, siquo temptarer amore.
an subit et tecta callidus arte nocet?

sic erit. haeserunt tenues in corde sagittae,
et possessa ferus pectora versat Amor.

cedimus? an subitum luctando accendimus ignem?
cedamus: leve fit, quod bene fertur, onus.

vidi ego iactatas mota face crescere flammas,
et vidi nullo concutiente mori.

verbera plura ferunt, quam quos iuvat usus aratri,
detractant pressi dum iuga prima boves.

asper equus duris contunditur ora lupatis:
frena minus sentit, quisquis ad arma facit.

acrius invitos multoque ferocius urguet,
quam qui servitium ferre fatentur, Amor.

en ego - confiteor -·- tua sum nova praeda, Cupido:
porrigimus victas ad tua iura manus.

nil opus est bello. veniam pacemque rogamus:
nec tibi laus armis victus inermis ero.

necte comam myrto, maternas iunge columbas:
qui deceat, currum vitricus ipse dabit:

inque dcto curru, populo clamante Triumphum,
stabis et adiunctas arte movebis aves.

ducentur capti iuvenes captaeque puellae:
haec tibi magnificus pompa triumphus erit.

ipse eg0, praeda recens, factum modo vulnus habebo
et nova captiva vincula mente feram.

Mens Bona ducetur manibus post terga retortis
et Pudor et castris quidquid Amoris obest.

omnia te metuent. ad te sua bracchia tendens
vol us ‘io' magna voce ‘Triumphe’ canet.

Blanditiae comites tibi erunt Errorque Furorque,
adsidue partes turba secuta tuas.

his tu militibus superas hominesque deosque.
esaar. 1. a

 

