78 nominamus

200 ignaros culpae quos'facis esse tuae?
et cur ignorent? matri licet omnia narres3
nil tua, Cydippe, facta ruboris habent.
ordine fac referas, ut sis mihi cognita primum,
sacra pharetratae dum facis ipsa deae,
205 ut te conspecta subito, si forte notasti,
restiterim fixis in tua membra genis,
et, te dum nimium miror, - nota certa furoris --
deciderint umeris pallia lapsa meis:
postmodo nescio qua venisse volubile malum,
210 verba ferens doctis insidiosa notis:
quod quia sit lectum sancta praesente Diana,
esse tuam vinctam numine teste fidem.
ne tamen ignoret scripti sententia quae sit,
lecta tibi quondam nunc quoque verba refer.
215 ‘nube‚ precor,' dicet ‘cui te bona numina iungunt:
quem fore iurasti, sit gener ille mihi.
quisquis is est, placeat, quoniam placet ante Dianae?
talis erit mater, si modo mater erit
sed tamen et quaerat, quis sim qualisque. videto:
220 inveniet vobis consuluisse deam.
insula Coryciis quondam celeberrima nymphis
cingitur Aegaeo, nomine Oea, mari:
illa mihi patria est nec, si generosa probatis
nomina, despectis arguor ortus avis.
225 sunt et opes nobis, sunt et sine crimine mores:
amplius utque nihil, me tibi iungit amor.
appeteres talem vel non iurata maritum:
iuratae vel non talis habendus erat.
haec tibi me in somnis iaculatrix scribere Phoebe,
230 haec tibi me vigilem scribere iussit Amor:
e quibus alterius mihi iam nocuere sagittae,
alterius noceant ne tibi tela, eave.
iuncta salus nostra est, miserere meique tuique.
quid dubitas unam ferre duobus opem?
235 quod si eontigerit, cum iam data signa sonabunt
tinctaque votivo sanguine Delos erit,
aurea ponetur mali felicis imago,
causaque versiculis scripta duobus erit:
‘effigie pomi testatur Acontius huius,
240 quae fuerint in eo scripta, fuisse rata?
longior infirmum ne lasset epistula corpus,

clausaque consueto sit tibi fine: vale!

 

